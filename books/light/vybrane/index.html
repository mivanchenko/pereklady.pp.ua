<html>
<head>
    <meta charset="utf-8">
	<title>У світлі істини — Вибране</title>
	<link rel="stylesheet" href="/css/main.css">
</head>
<body>
<h2 style="margin-left: 40px;">Вибране</h2>

<p style="margin-left: 40px;">Той, хто не трудиться над правильним осмисленням Слова Господнього, бере вину на себе!</p>

<p style="margin-left: 40px;">Духовно вдосконалюватися може лише той, хто керує собою сам.</p>

<p style="margin-left: 40px;">Духовиснажливе не буває істинним.</p>

<p style="margin-left: 40px;">Хліб Духовний живить сам собою, Істина зміцнює, а Світло оживляє!</p>

<p style="margin-left: 40px;">Той, у кого жива тверда воля до Добра, хто прагне чистоти помислів &mdash; той вже віднайшов Шлях до Вищого!</p>

<p style="margin-left: 40px;">Не звертайте увагу на розбрат церков. Великий Провісник Істини Ісус Христос, Втілення Божественної Любови, не питає про віросповідання.</p>

<p style="margin-left: 40px;">Людина не настільки цінна, як їй самій здається. Не Господь потребує її, а вона Господа!</p>

<p style="margin-left: 40px;">Тодішні носії релігії побоювалися, що Проповідь Сина Божого зведе нанівець їхній вплив у народі. В цьому, як нині всім відомо, і полягала основна причина наклепу, який вони намагалися звести на Христа, а зрештою &mdash; і страти Сина Божого. Вони прибили до Хреста як богохульника Того, Хто був посланий на Проповідь Тим Самим Господом, за служителів Якого вони себе видавали.<br />
Запевняючи людей, що служать Господу, вони насправді так погано знали Його Самого і Волю Його, що, бажаючи зберегти і примножити Його Земну Славу, ... умертвили Сина і Посланника Божого!</p>

<p style="margin-left: 40px;">Той, хто внутрішньо закріпачений, назавжди зостанеться рабом, навіть у царському сані.</p>

<p style="margin-left: 40px;">Життя є у всьому, мертвої матерії просто немає!</p>

<p style="margin-left: 40px;">Блаженний, кому дано закарбувати і утримати подібні миті Єднання, підносячи їх Милістю.</p>

<p style="margin-left: 40px;">Ніякого поділу між Посейбічним та Потойбічним світом не існує!</p>

<p style="margin-left: 40px;">У Світобудові діє Вічний Закон: отримати можна тільки при даянні, якщо йдеться про Неминущі Цінності!</p>

<p style="margin-left: 40px;">Помисли &mdash; гінці, які відправляються вами в дорогу і повертаються з важким тягарем ізмисленого вами, чи то Добром, чи Злом.</p>

<p style="margin-left: 40px;">Ваші роздуми &mdash; реальність, вони набувають духовної форми і часто стають сутностями, які переживають земне життя вашого тіла.<br />
Саме тому цілком правильно сказано: &quot;діла їхні йдуть услід за ними&quot; (Одкр 14:13)</p>

<p style="margin-left: 40px;">Породжені вами думки є справами, з якими ви певного часу зустрінетесь!<br />
Вони утворюють навколо вас сяючий або тьмяний ореол, крізь який вам належить пройти, аби потрапити у Духовний Світ.</p>

<p style="margin-left: 40px;">Небеса і Пекло закладені у вас самих.</p>

<p style="margin-left: 40px;">Наслідки ваших роздумів та пожадань &mdash; невблаганно тяжіючий над вами Рок!</p>

<p style="margin-left: 40px;">Бережіть осередок своїх думок у чистоті &mdash; таким чином ви творитимете мир і щастя!</p>

<p style="margin-left: 40px;">Подумайте про те, яка відповідальність буде покладена на вас, коли помисел породить дію, вчинену тим, на кого він здійснив вплив.</p>

<p style="margin-left: 40px;">Будь-яка думка постійно підтримує з вами зв&#39;язок, ніби через струну, аби повернутися до вас із новою силою, набутою на своєму шляху, і знову засудити або ощасливити вас, відповідно до того, яку думку ви породили.</p>

<p style="margin-left: 40px;">Людині не слід вірити у те, чого вона не в змозі збагнути! Вона має прагнути до розуміння.</p>

<p style="margin-left: 40px;">Віра без розуміння &mdash; розумова лінь, нездатність мислити! Від цього дух не ширяє, а плазує.</p>

<p style="margin-left: 40px;">Ти, людино, завжди зостаєшся тією ж самою &mdash; байдуже, чи виглядаєш ти старцем чи юнаком! Ти зостаєшся тим, ким ти є! Хіба ти сама ще не відчула цього? Не помітила принципової різниці між формою і твоїм &quot;Я&quot;? Між схильним до змін тілом і тобою &mdash; вічним духом?</p>

<p style="margin-left: 40px;">Те, що ви здійснюєте для свого ближнього, здійснюється вами насправді для самих себе!<br />
Тільки для себе, оскільки за Вічними Законами усе неодмінно повертається до вас.</p>

<p style="margin-left: 40px;">Культ має бути набулим форми прагненням зробити дещо Неосягненне на Землі хоч у якійсь мірі доступним сприйняттю земних органів чуттів.</p>

<p style="margin-left: 40px;">Всякий, хто хоче хоча би раз по-справжньому відчути дію Різдвяного Свята, мусить спочатку спробувати повернутися до відчуттів свого дитинства.<br />
І це досить чітка ознака того, що будучи дорослим, він зовсім не спроможний перейнятися Різдвяним Святом. І це певний доказ того, що ним втрачено дещо, чим він володів, коли був дитиною!</p>

<p style="margin-left: 40px;">Насправді, звісно, бореться не сам розум, а те, що використовує його як інструмент і ховається за ним: Темрява.</p>

<p style="margin-left: 40px;">Не дарма вплітається у спогади дитинства ніжний сум. Це неусвідомлене відчуття того, що втрачено дещо, що залишило по собі певний вакуум &mdash; неспроможність відчувати по-дитячому.</p>

<p style="margin-left: 40px;">Цнота &mdash; це земне вираження Божественної Чистоти.</p>

<p style="margin-left: 40px;">Хто у своїх діях безупинно думає про те, щоб не завдати шкоди своєму ближньому, який довіряє йому, і не вдається до дій, які можуть згодом засмутити того, завжди чинитиме так, що дух його не буде пригніченим, з того і можна назвати його воїстину цнотливим!</p>

<p style="margin-left: 40px;">Тримайте осередок ваших думок у чистоті!</p>

<p style="margin-left: 40px;">Зухвало беззмістовна ницість нападків примітна саме тим, що в них ніколи не дотримуються власне предмету! Вони завжди зводяться до явного чи опосередкованого паплюження особистості шукача Істини.<br />
Так чинить тільки той, кому по суті предмета заперечити нема чого. Шукач Істини або Її Носій пропонує читачам не себе як особистість, а тільки слово своє.</p>

<p style="margin-left: 40px;">Поборник хибних поглядів уже за самою своєю суттю не може бути ані вільним від сторонніх впливів Учителем, ані Керівником; бо ж саме за це він є більш віддаленим від Бога та Його Діянь, аніж будь-хто.</p>

<p style="margin-left: 40px;">Золото зостанеться золотом незалежно від того, у чиїй воно руці &mdash; князя чи жебрака.</p>

<p style="margin-left: 40px;">Божественна Любов невіддільна від Найвеличнішої Суворости Божественної Справедливости. Ба більше, Вони єдиносутні.<br />
Справедливість &mdash; це Любов; Любов же, зі свого боку, виявляється тільки у Справедливості. В ній Одній приховане і Божественне прощення.</p>

<p style="margin-left: 40px;">Тільки те, чого прагне дух, звершуючи певне діяння, є суттєвим з погляду Божественних Законів у Творінні. Ця духовна воля є у свою чергу не мисленнєвою діяльністю, але власне внутрішнім відчуттям, тобто, справжнім бажанням у людині. Лишень воно здатне привести в рух Закони Потойбічного Світу і дійсно приводить Їх у рух, незалежно від усього іншого.</p>

<p style="margin-left: 40px;">Божественна Любов творить тільки те, що корисно будь-якому людському духу, але аж ніяк не те, що радує його і здається йому приємним на Землі. Вона набагато вище цього, бо панує у Сукупному Бутті.</p>

<p style="margin-left: 40px;">Отже, не що інше, як вияв Любови змете нарешті з земного рівня неправомірних тут перебувати &mdash; і станеться це у Всій Повноті Справедливости, коли Закони востаннє виявлять Свою Міць; вони спадуть у те царство Мороку, де їм і місце за родом їхнім.</p>

<p style="margin-left: 40px;">Загальновизнана нині суто земна розумова творчість корисна, та й то за умови правильного її використання, тільки для полегшення тілесного земного буття. Якщо розмислити належно, то в цьому і полягає кінцева мета усілякої діяльности розуму!</p>

<p style="margin-left: 40px;">Абсолютно всюди, де панує розум, зрештою виходить лише неповноцінний замінник.</p>

<p style="margin-left: 40px;">Бути матеріялістом &mdash; зовсім не привілей, але свідоцтво каліцтва мозку.</p>

<p style="margin-left: 40px;">Тисячолітнє панування рабів розуму буде повалено назавжди!<br />
Для них ніколи більше не буде нагоди протистояти Духу &mdash; ані через глузування, ані через насильство під виглядом права, застосованого колись і до Сина Божого, Якому довелося вступити з ним у боротьбу.</p>

<p style="margin-left: 40px;">Згідно з Божественними Законами Творіння, жоден Вельможа, жоден суддя &mdash; незалежно від займаної тут на Землі посади, не має права прикриватися службовим становищем при виконанні обов&#39;язків; навпаки, сам мусить нести неподільну повноту відповідальности за все звершене ним за службовим обов&#39;язком &mdash; і до того ж, як і будь-яка інша людина, нести відповідальність у суто особистому плані, не користуючись ніяким особливим заступництвом. І не тільки духовну, але й земну відповідальність.</p>

<p style="margin-left: 40px;">Створивши людський дух, Господь обдарував його свободою волі, тобто здатністю приймати рішення. Тільки в ній йому призначено належно дозріти, і, шліфуючись, досягти повного розвитку.</p>

<p style="margin-left: 40px;">Причина всієї цієї нелюдськости тільки в одному &mdash; холодній розсудливості.</p>

<p style="margin-left: 40px;">Закони, само собою, укладені виключно прибічниками розуму, а відтак неминуче позначені печаткою земної обмежености.</p>

<p style="margin-left: 40px;">Лавровий вінець личить усім, кому стало мужности не розчинитися у натовпі! Горда самота вберегла їх від стрімкого сповзання похилою площиною!</p>

<p style="margin-left: 40px;">Хіба вдалося серйозному вченому, який після довгих років зусиль винайшов вакцину, що рятує щороку сотні тисяч старих і молодих від смертельних хвороб, бодай раз удостоїтися такого тріумфу, як боксер, який нокаутував ближнього свого з найгрубішою, суто земною жорстокістю? І хіба бодай одна людська душа отримала з цього щонайменшу користь?</p>

<p style="margin-left: 40px;">Морок постійно потребує ґрунту для насаджування обмежености. Ріст обмежености має спричинити і буялий розквіт самовпевнености.</p>

<p style="margin-left: 40px;">У поступливості та всепрощальній доброті не перебуває Істинної Любови; це, навпаки, така ж брехня, як і наркотик, який лишень втомлює та послаблює дух, і який зрештою призводить до повного паралічу та наближає вічну загибель; бо-ж Пробудження у потрібний час при цьому неможливе.</p>

<p style="margin-left: 40px;"></p>

<p style="margin-left: 40px;"></p>

<p style="margin-left: 40px;"></p>

<p style="margin-left: 40px;"></p>

<p style="margin-left: 40px;"></p>

<p style="margin-left: 40px;"></p>

<p style="margin-left: 40px;"></p>

<p style="margin-left: 40px;"></p>

<p style="margin-left: 40px;"></p>

<p style="margin-left: 40px;"></p>

<p style="margin-left: 40px;"></p>

<p style="margin-left: 40px;"></p>

<p style="margin-left: 40px;"></p>

<p style="margin-left: 40px;"></p>
</body>
</html>
