# <center>Архиєпископ Лука (Войно-Ясенецький)<br><br>Дух, душа і тіло

<br>

_Бо сло́во Бо́же живе́ та дiйо́ве, і гострі́ше вiд уся́кого меча́ двосі́чного: воно́ проника́є до розді́лення душі́ й ду́ху, сугло́бiв та мі́зкiв, i су́дить по́мисли й на́мiри серде́чнi. (Євр 4:12)_

_І ваш дух, i душа́, i ті́ло у всій ці́лостi неха́й збереже́ться непоро́чно на прише́стя Го́спода на́шого Iсу́са Христа́. (1 Сол 5:23)_

<br>

**Зміст**

[Передмова](0.md)

[Розділ перший](1.md)

<br>

<a id='0'></a>

## Передмова

Одним із багатьох аспектів гонінь на Церкву Христову є терор морально-інтелектуальний. Монополізувавши всі гілки культури, атеїстична влада проголосила,
що Бога нема.

Особливу увагу гонителі приділяють тому, щоб змусити Церкву мовчати перед лицем найлютіших і найбезсоромніших на неї нападів.

Умовою "тихого і безтурботного життя" для священика і для всякого християнина стала відмова від проповіді. У багатьох церквах проповідь узагалі перестала лунати, в інших — обмежується "євангельськими темами", часто в акцентовано археологічному висвітленні.

Апологетика (захист віри від безбожництва) опинилася під цілковитою забороною.

Книга, яка перед вами, є праця з апологетики. Її автор Архієпископ Лука (Войно-Ясенецький), був чудовим лікарем, і міг би до кінця життя з абсолютно чистою совістю нести це служіння стражденному людству. Але він відчув покликання до ще більш високого служіння, і в найстрашніші для Церкви роки він прийняв священство, і незабаром — єпископський сан.

Книга ця не є трактатом з догматичного богослів'я чи антропології. Скажімо, розрізнення духу і душі тут зовсім не є метафізичним твердженням. І самі ці поняття у викладі високопреосвященного автора великою мірою динамічні: визнаючи вплив тілесного боку людини на духовний, автор бачить і зворотній вплив духу на тіло, і "духом" називає царину, де переважає і панує духовний бік, а "душею" — ту царину, де духовне пов'язане з тілесним найтіснішим чином і залежить від нього.

Чудова книга людини, яка все життя служила Богу і захищала віру і Церкву ділом, словом і писанням, допомагатиме і надалі багатьом у здобутті віри, радості у Господі і в подоланні "антирелігійних забобонів".
